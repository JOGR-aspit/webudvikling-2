# Opgavebeskrivelse

Dette er en større opgave, som vi løser delvist i fællesskab, delvist for jer selv, hen over de kommende uger. Formålet er at arbejde med bestemte dele af pensummet til V2, såsom anvendelse af Javascript, bl.a. QuerySelectors og EventHandlers, samt brug af animationer i CSS - Transitions, translate-funktioner og keyframes.

Målet er at lave en "Pokémo Pack Opening Simulator", eller hvad man end har lyst til at kalde det. Det bliver en simpel hjemmeside, som vil bestå af følgende:

* Et billede af en pakke Pokémon kort kommer flyvende ind fra siden.
* Når man klikker på pakken, vil der afspilles en animation af pakken der åbner - Evt. blot at pakken flyver ned i bunden af siden, og kortene inden i dukker op i en bunke.
* Kortene ses fra bagsiden - Når man klikker på et kort, vendes det om, og kortet afsløres.
* Gentag for alle 10 kort i pakken.
* Når alle 10 kort er vist, fordeles de på siden vha. `display: grid`.
* Når man holder musen over et enkelt kort, vil det forstørres, så man kan se detaljerne.

Ekstra opgave til hvis man er hurtig færdig:
* Lav et random udvalg af kort til hver pakke - Hvis man er rigtig skarp, kunne vi anvende en basal database til dette.